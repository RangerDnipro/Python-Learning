## Створення системи керування профілями користувачів

Реалізуйте систему керування профілями користувачів, яка дозволяє користувачам реєструватися, редагувати свій профіль, змінювати пароль та переглядати профілі інших користувачів. Усі форми мають бути оформлені й використовувати Django forms для валідації та обробки даних.

# Вимоги

## 1. Модель UserProfile:

Додайте модель UserProfile, яка пов'язана з вбудованою моделлю користувача User.
Поля профілю:
- user - зв'язок OneToOneField з моделлю User.
- bio - текстове поле для біографії (максимум 500 символів).
- birth_date - дата народження.
- location - рядкове поле для міста/місця проживання.
- avatar - зображення профілю (опціональне).

## 2. Форма реєстрації:

Створіть форму RegistrationForm, яка дозволяє користувачам реєструватися. Вона повинна мати наступні поля:
- Ім'я користувача.
- Пароль.
- Підтвердження паролю.
- Адреса електронної пошти.
  
Перевіряйте, щоб паролі співпадали. Додайте валідацію для унікальності імені користувача та email.

## 3. Форма редагування профілю:

Створіть форму UserProfileForm, яка дозволяє користувачам оновлювати свої дані профілю.
Включіть в неї всі поля з моделі UserProfile.
Реалізуйте можливість завантажувати та змінювати зображення профілю (avatar).
Обмежте максимальний розмір зображення (наприклад, 2 МБ).

## 4. Форма зміни паролю:

Створіть форму PasswordChangeForm, яка дозволяє користувачам змінювати свій пароль.
Форма повинна включати:
- Поточний пароль.
- Новий пароль.
- Підтвердження нового паролю.

Реалізуйте валідацію для поточного паролю та перевірку, щоб новий пароль відрізнявся від поточного.

## 5. Представлення (Views):

Створіть представлення для кожної з форм:
- register_view для реєстрації користувачів.
- edit_profile_view для редагування профілю.
- change_password_view для зміни паролю.
- profile_view для перегляду профілю користувача (тільки для зареєстрованих користувачів).
  
Додайте захист доступу для представлень, які вимагають автентифікації (редагування профілю, зміна паролю).
Після успішного оновлення профілю чи зміни паролю, користувачів має перенаправляти на їх профіль.

## 6. Шаблони:

Створіть шаблони для кожної форми:
- register.html для реєстрації.
- edit_profile.html для редагування профілю.
- change_password.html для зміни паролю.
- profile.html для перегляду профілю.

Додайте базовий шаблон base.html, де розмістіть навігаційне меню з посиланнями на всі доступні дії: "Реєстрація", "Редагувати профіль", "Змінити пароль" та "Переглянути профіль".

## 7. Валідація та обробка помилок:

Додайте валідацію в форму реєстрації, щоб уникнути дублювання імен користувачів та електронної пошти.
Переконайтеся, що в разі помилок у заповненні форм користувач бачить відповідні повідомлення про помилки.
Валідація паролів у формі зміни паролю повинна бути надійною і в разі помилок видавати чіткі підказки.

## 8. Додаткові функції (необов’язково):

Додайте можливість автентифікації користувачів через Google або Facebook за допомогою бібліотеки django-allauth.
Реалізуйте можливість видалення облікового запису користувача.

#Підказки

Використовуйте ModelForm для створення форм, які базуються на моделях.
Для збереження зображень профілю скористайтесь бібліотекою Pillow.
Застосуйте messages для інформування користувачів про успішні зміни у профілі чи помилки.
P.S.: не забудьте про маршрути та застосуйте Bootstrap))
