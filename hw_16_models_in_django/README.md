# Створення сервісу "Дошка оголошень"

Вам необхідно створити простий сервіс "Дошка оголошень", який дозволяє користувачам публікувати оголошення з певними характеристиками, а іншим користувачам — переглядати їх. Це завдання допоможе закріпити роботу з моделями, а також практику у використанні зв’язків між моделями, валідаторів, методів моделей, та мови запитів ORM у Django.

# Кроки виконання

- Створіть Django-проєкт із застосунком board для реалізації сервісу "Дошка оголошень".
- Розробіть моделі для оголошень, категорій, коментарів та користувачів. Додайте зв’язки між ними.
- Зробіть міграції моделей.
- Зареєструйте моделі в адмін-панелі.

# Модель User

Використовуйте вбудовану модель User з django.contrib.auth.models.
Додайте додаткові атрибути для профілю користувача, наприклад, номер телефону, адресу.

# Модель Category

Поля:
- name — назва категорії, унікальна.
- description — короткий опис категорії.

Додайте метод для виведення кількості активних оголошень у категорії.

# Модель Ad (Оголошення)

Поля:
- title — заголовок оголошення.
- description — опис оголошення.
- price — ціна.
- created_at — дата і час створення оголошення.
- updated_at — дата і час останнього оновлення.
- is_active — булеве поле, яке позначає активність оголошення.
- user — зовнішній ключ до моделі User.
- category — зовнішній ключ до моделі Category.

Додайте метод для виведення короткого опису (до 100 символів).
Додайте метод для деактивації оголошення після закінчення 30 днів з моменту створення (додайте автоматичне оновлення статусу за допомогою сигналів або періодичних завдань).

# Модель Comment (Коментар)

Поля:
- content — текст коментаря.
- created_at — дата і час створення коментаря.
- ad — зовнішній ключ до моделі Ad.
- user — зовнішній ключ до моделі User.

Додайте метод для підрахунку кількості коментарів до оголошення.

## 1. Валідатори та методи:

Реалізуйте в моделі Ad метод для автоматичної деактивації оголошення після закінчення 30 днів з моменту його створення.
Додайте валідатор для поля price у моделі Ad, щоб перевіряти, чи є ціна додатним числом.

## 2. Сигнали Django (опціонально):

Реалізуйте сигнал, який надсилає електронний лист користувачу при створенні нового оголошення.
Додайте сигнал, який автоматично оновлює статус оголошення на "неактивне" через 30 днів після його створення.

## 3. Адміністративний інтерфейс:

Налаштуйте адмін-панель для всіх моделей, щоб адміністратори могли легко створювати, редагувати та видаляти категорії, оголошення та коментарі.
Додайте можливість фільтрації оголошень за категоріями та статусом (активне/неактивне).

## 4. Запити ORM:

Напишіть кілька запитів ORM для отримання наступної інформації:
- Усі оголошення, що були створені за останній місяць.
- Усі активні оголошення в певній категорії.
- Кількість коментарів до кожного оголошення.
- Усі оголошення певного користувача.

##5. Тестування (опціонально):

Напишіть тести для моделей, включаючи тести на валідатори та методи.
Перевірте коректність роботи сигналів для надсилання електронного листа та деактивації оголошень.

# Додаткові завдання (необов'язково)

- Спробуйте використати PostgreSQL в якості СКБД.
- Фільтрація та сортування: додайте можливість фільтрації оголошень за ціною, датою створення та категорією, а також сортування за ціною чи датою.
- Пошук: додайте простий пошук по заголовку оголошення.
- Візуалізація даних: додайте сторінку статистики для адміністратора, на якій будуть відображатися загальна кількість оголошень, кількість активних/неактивних оголошень, кількість коментарів та кількість оголошень по кожній категорії.
- P.S.: не забудьте прописати маршрути та відображення=)

Критерії оцінки
Коректність роботи моделей та їх взаємодії.
Реалізація методів і валідаторів у моделях.
Коректність роботи сигналів (якщо реалізовано).
Тестування та перевірка коректності роботи методів і сигналів (якщо реалізовано).
Організованість коду та дотримання принципів Django ORM.
