# Завдання:

## 1. Встановіть Django у новому віртуальному середовищі (virtual environment) Python.
## 2. Створіть новий проект під назвою my_site.
## 3. Створіть застосунок home у проекті my_site. Це буде основний застосунок для роботи з маршрутизацією.
## 4. У файлі urls.py проекту my_site налаштуйте маршрут, який перенаправляє запити до застосунку home. 

## Маршрутизація в додатку home за допомогою path

Додайте файл urls.py у додаток home і налаштуйте три URL-шляхи:
home/ — основна сторінка додатку, яка відображає текст: “Ласкаво просимо на головну сторінку”.
about/ — сторінка "Про нас", яка відображає текст: “Сторінка про нас”.
contact/ — сторінка "Контакти", яка відображає текст: “Зв'яжіться з нами”.

## 5. Створення представлень (views) для маршрутів

У файлі views.py додатку home створіть три функції:
home_view, about_view, contact_view, які повертають HttpResponse з відповідним текстом для кожної сторінки.

## 6. Динамічні маршрути з re_path

У файлі urls.py додатку home додайте маршрути, використовуючи re_path, щоб налаштувати динамічні URL-шляхи:
post/<id>/ — сторінка для перегляду поста за його ідентифікатором (ID), яка приймає тільки числовий ID (наприклад, /post/123/).
profile/<username>/ — сторінка профілю користувача, де username є будь-яким словом, що складається лише з літер (наприклад, /profile/john/).
У файлі views.py додайте відповідні функції:
post_view(request, id), яка повертає повідомлення з ID поста: “Ви переглядаєте пост з ID: <id>”.
profile_view(request, username), яка повертає повідомлення з іменем користувача: “Ви переглядаєте профіль користувача: <username>”.

## 7. Опрацювання дат за допомогою re_path

Додайте ще один маршрут для сторінки події з датою:
event/<year>/<month>/<day>/ — маршрут для подій з датою, де year — 4 цифри, month та day — по 2 цифри.
У файлі views.py додайте функцію event_view(request, year, month, day), яка повертає повідомлення: “Дата події: <year>-<month>-<day>”.

## 8. Перевірка роботи маршрутизації

Запустіть локальний сервер і перевірте всі налаштовані URL-адреси. Переконайтеся, що:
Базові маршрути (home/, about/, contact/) працюють коректно.
Динамічні маршрути з re_path (наприклад, /post/123/, /profile/john/, /event/2024/08/15/) відображають відповідні повідомлення.
URL-шляхи з невідповідними параметрами (наприклад, буквами замість чисел для id) викликають помилку 404.

# Додаткове завдання (опціонально):
Використання шаблонів для сторінок
Створіть HTML-шаблони для сторінок home, about, contact, post, profile, і event та використовуйте їх замість HttpResponse. Додайте до шаблонів заголовок сторінки та короткий опис.
